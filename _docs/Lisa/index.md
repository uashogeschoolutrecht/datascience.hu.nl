---
layout: default
title: Lisa
has_children: false
---

## Rekencluster LISA
Van surf.nl:

Het Lisa Rekencluster biedt extra rekenkracht. Het is een centraal beheerd Linux-cluster, dat bij uitstek geschikt is voor grootschalige berekeningen. Je kunt je een clustercomputer voorstellen als een verzameling van gewone computers (ook wel nodes genoemd), die met elkaar zijn verbonden via netwerkkabels. Elke node heeft zijn eigen processor, geheugen en schijfruimte. Daarnaast hebben ze over het algemeen toegang tot een gedeeld bestandssysteem.

Op een clustercomputer kun je honderden computertaken tegelijkertijd uitvoeren. Lisa omvat een uitgebreide verzameling hulpmiddelen en compilers. Geavanceerde software zoals R statistics en MATLAB is al ge√Ønstalleerd op het Lisa Rekencluster. Lisa is verder uitgerust met diverse softwarebibliotheken, zoals de Math Kernel Library (MKL) van Intel. Ook beschikt het Lisa Rekencluster over accelerators (zeer snelle processors) en high memory nodes (voor gebruikers die extra geheugen nodig hebben).