---
layout: default
title: Snellius
has_children: false
nav_order: 3
---

# Snellius

Werk je met grote en complexe modellen waarvoor je veel computercapaciteit nodig hebt? De Nationale Supercomputer voorziet daarin met een groot aantal supersnelle processors. Het systeem is bij uitstek geschikt voor omvangrijke experimenten, zoals simulaties en modelleringen. Die vergen veel van de rekenkracht en het geheugengebruik, maar ook van de communicatie tussen de verschillende processors. Een belangrijk kenmerk van Snellius is het snelle interne netwerk. Dit betreft niet alleen de bandbreedte, maar ook de latency: de tijd die het kost om een boodschap van de ene node naar de andere te sturen. Een vaste internetverbinding op de HU kan ook bijdragen aan snelle dataprocessing. 

Snellius draait op Linux. Naast de AMD-processors is het systeem ook voorzien van GPGPU’s (General Purpose Graphics Processing Units). Deze accelerators combineren de rekenkracht van grafische kaarten (GPU’s) met die van CPU’s. Daarnaast beschikt Snellius over ‘fat nodes’ met meer geheugenruimte (1 TB) en ‘high-memory nodes’ (4 TB en 8 TB geheugenruimte).

Als onderzoeker kun je gebruik maken van een grote verzameling tools, compilers en libraries. Doe je onderzoek of experimenten op het gebied van machine learning, bijvoorbeeld neurale netwerken? Met de bibliotheken en tools op Snellius wordt het een stuk makkelijker.

Je krijgt standaard 200 gigabyte aan schijfruimte voor je eigen bestanden (home file system). Hiervan maken we dagelijks een back-up. Je kan ook gebruik maken van een tijdelijke opslagcapaciteit van 8 terabyte. Hiervan maken we geen back-up en na twee weken worden die bestanden automatisch gewist. 

*tekst van surf.nl*

[Vraag hier toegang aan tot Snellius.](https://www.surf.nl/onderzoek-ict/toegang-tot-rekendiensten-aanvragen)