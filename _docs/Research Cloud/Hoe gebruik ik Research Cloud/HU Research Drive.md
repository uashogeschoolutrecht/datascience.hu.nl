---
layout: default
title: Koppelen met Research Drive
parent: Hoe gebruik je research cloud
grand_parent: Research Cloud
nav_order: 3
---

## Koppelen met HU Research Drive

Zoals gezegd laat een workspace niets achter nadat hij verwijderd is, ook geen data. Eerder zagen we hoe we externe opslag kunnen toevoegen aan de workspace om data te laten bestaan. Maar het is ook mogelijk om HU Research Drive te koppelen aan een collaboration in Research Cloud zodat je toegang hebt tot al je (gedeelde) onderzoeksdata op iedere workspace die je start. 

Uitgebreide uitleg hoe je Research Drive koppelt vind je [hier](https://servicedesk.surfsara.nl/wiki/display/WIKI/Connect+Research+Drive)

Kort gezegd zijn er twee stappen: een link maken in de juiste HU Research Drive en vervolgens die link invoeren in Research Cloud. 

**Stap 1:** De link in HU Research Drive maak je aan door in de drive naar je naam rechtsboven te gaan en daar op settings te klikken. Kies security in het menu aan de linkerkant en scroll naar het WebDAV password gedeelte. Kies een app naam (bv: koppeling research cloud) en klik op create new password. Sla vervolgens goed je gebruikersnaam en wachtwoord op voor stap 2 en ook de link die er iets onder staat: https://hu.data.surfsara.nl/remote.php/nonshib-webdav/

**Let Op:** het kan voorkomen dat je meerdere gedeeelde mappen in je hoofdmap hebt bij HU Research Drive. Als je bovenstaande URL gebruikt zal iedereen in de Collaboration toegang hebben tot al jouw mappen van HU Research Drive. Om dit te voorkomen gebruik je de mapnaam van de projectfolder na de URL, als de map die je wilt gebruiken projectmapvoorbeeld heet wordt dit dan: https://hu.data.surfsara.nl/remote.php/nonshib-webdav/projectmapvoorbeeld

Op die manier wordt alleen die map gekoppeld met de workspaces die je start. 

**Stap 2**: 
Ga naar Research Cloud en ga naar de Collaboration waar je de HU Research Drive aan wil koppelen. Klik op de knop “Drive Not Linked, click to link” en voer je username en wachtwoord (bij token) van stap 1 hier in, Vergeet ook niet het vinkje bovenaan uit te vinken en de link van hierboven daar in te vullen.

Vanaf nu is iedere workspace die je start automatisch gekoppeld met HU Research Drive en kun je makkelijk bestanden er af halen en er weer op terug zetten. 
