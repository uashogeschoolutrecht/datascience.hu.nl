---
layout: default
title: SRAM
parent: Hoe vraag ik Research Cloud aan
grand_parent: Research Cloud
nav_order: 3
---

# SRAM
SURF Research Access Management (SRAM) is een beheerapplicatie om onderzoekers snel en veilig toegang te geven tot onderzoeksdiensten: een samenwerkingsverband (“collaboration”) aanmaken, leden uitnodigen en onderzoeksdiensten koppelen. SRAM zorgt er dan automatisch voor dat accounts worden aangemaakt in de gekoppelde onderzoeksdiensten. Onderzoekers van deze onderzoekssamenwerking kunnen vervolgens met hun instellingsaccount inloggen bij de gekoppelde onderzoeksdiensten.

## Wie / Rollen
Per onderzoek is er een medewerker die de collaboration beheert.
Om gebruik te kunnen maken van de workspaces van de HU en de extra ondersteuning van team Digitale Onderzoeksomgeving is het aan te raden om een medewerker van dit team (digitale onderzoeksomgeving) admin rechten te geven binnen de collaboration. 
SRAM kent twee rollen: beheerder en onderzoeker. Hieronder per rol een toelichting:

### **Beheerders** van onderzoekssamenwerkingen in SRAM kunnen:
-	eenvoudig het onderzoeksteam beheren.
-	onderzoekers betrekken van binnen en buiten Nederland, zowel van instellingen als van bedrijven, overheid etc. 
-	beheren welke onderzoeksdiensten gebruikt kunnen worden door hun teamleden 
-	teamleden aan groepen binnen de CO (Collaborative Organization/Collaboration) toevoegen (b.v. voor autorisatie in gekoppelde onderzoeksdiensten) 
-	zien wie welke toegang wanneer heeft toegekend

### **Leden** van onderzoekssamenwerkingen in SRAM kunnen:
-	inloggen met hun instellingsaccount 
-	gebruik maken van één van de gast-account-opties om in te loggen op de SRAM-omgeving
-	kunnen meer dan één gast uitnodigen via eduid 
-	hun profiel beheren, zoals zien tot welke diensten ze toegang hebben en SSH-keys uploaden om die eenvoudig en automatisch te synchroniseren op alle betreffende systemen 
-	snel toegang krijgen tot diensten die ze nodig hebben voor hun onderzoek(en)


## Toegang krijgen tot een collaboration in SRAM
Door de beheerder van SRAM (lid van Team Digitale Onderzoeksomgeving) wordt de onderzoeker voor een onderzoekssamenwerking uitgenodigd als Admin voor de samenwerking (CO). De onderzoeker (Admin) kan hier mensen aan toevoegen. 

Zodra ze de uitnodiging hebben aanvaard en ingelogd zijn, worden automatisch accounts aangemaakt in de systemen waar de samenwerking (CO) toegang toe heeft en kan de onderzoeker met de systemen werken.

Meer informatie hierover:
[https://wiki.surfnet.nl/display/SRAM/Start%3A+Research+collaborations](https://wiki.surfnet.nl/display/SRAM/Start%3A+Research+collaborations)

