---
layout: default
title: Wat is HU Research Cloud
parent: HU Research Cloud
nav_order: 1
---

# Wat is HU Research Cloud

De HU Research Cloud is een portaal voor onderzoekers om snel hun eigen virtuele onderzoekomgeving op te zetten. Het is een dienst die initieel wordt aangeboden door SURF. Team Digitaal Onderzoek (DO) voorziet hierin in voorgeconfigureerde ‘workspaces’ die als gebruiksklare softwareoplossing te gebruiken zijn. Start eenvoudig een RStudio Server of JupyterHub inclusief ‘dependencies’ en ga na het initiële opstarten direct aan de slag in de browser interface. Daarnaast is het zeer eenvoudig voor alle gekoppelde gebruikers binnen een samenwerkingsverband om in te loggen op de werkomgeving. SURF Research Cloud is geïntegreerd met [SURF Research Access Management.](https://www.surf.nl/surf-research-access-management-veilig-en-eenvoudig-toegang-tot-onderzoeksdiensten)

Door het leveren van goed functionerende applicaties proberen wij een deel van de zorgen van de onderzoeker weg te nemen. Zo kan je je focussen op het doen van onderzoek in plaats van tijd te steken in het instellen van een systeem. Om dit te kunnen bieden, beperken wij ons op HU Research Cloud tot het aanbieden van de meer standaardpakketten. Mocht er een behoefte zijn naar een meer op maat oplossing, neem dan contact op met [Team Digitale Onderzoeksomgeving.](mailto:onderzoeksupport@hu.nl)

Indien de aangeboden standaardoplossingen fouten bevatten of niet volledig voldoen de wensen, laat het ons weten. De omgeving en diensten zijn continu in ontwikkeling en worden uitgebreid en verbeterd op basis van behoeftes. 

In dit document zullen beknopt de belangrijkste componenten omtrent HU Research Cloud worden toegelicht. Vervolgens volgt een stap-voor-stap instructie om direct aan de slag te kunnen gaan en jouw eigen omgeving op te starten. Ook worden er door SURF regelmatig introductie trainingen voor het creëren en beheren van jouw eigen werkomgeving. [Kijk hier voor het laatste aanbod.](https://www.surf.nl/agenda/introductie-surf-research-cloud-4)

Kom je er na het lezen van de instructie niet uit? [Neem dan contact met ons op.](mailto:onderzoeksupport@hu.nl) We zullen dan de beste mogelijke ondersteuning bieden zodat je zo snel verder kan en de documentatie aanpassen waar nodig.

