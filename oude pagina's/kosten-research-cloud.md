---
layout: default
title: Kosten HU Research Cloud
parent: HU Research Cloud
nav_order: 10
---

## Kosten HU Research Cloud
Onderzoekers kunnen beperkte hoeveelheden rekentijd, datadiensten en support rechtstreeks aanvragen bij SURF wanneer zij een subsidie aanvraag toegekend hebben gekregen. Dit geldt voor cloud- en clustercomputing op HPC Cloud, Lisa, Nationale Supercomputer Snellius en Data Processing (Grid/Spider) en verloopt via NWO. Je vraagt [hier](https://servicedesk.surfsara.nl/jira/plugins/servlet/samlsso?redirectTo=%2Fservicedesk%2Fcustomer%2Fportal%2F1) je rekentijd aan via een e-infra. Naast het aanvragen van rekencapaciteit kan je ook nog tot max 160uur consultancy aanvragen bij het doen van je e-infra aanvraag.  


NWO geeft grants uit die gespecificeerd zijn in:
HPCC Core uren van een CPU
HPCC TB storage (HDD en SSD) 
GPU uren (hoelang een GPU bezet is)

Alleen deze onderdelen van HU Research Cloud hebben een omrekeningsfactor naar credits. Netwerk gebruik en IO operations naar disk worden niet in rekening gebracht.


## Als een e-infra niet mogelijk is?
Als een e-infra niet mogelijk is, (voor de meest onderzoekers lukt dit wel) dan kun je een RCCS contract afsluiten. Je koopt dan credits. De tarieven staan in de [SURF tarieven brief](
https://www.surf.nl/files/2021-09/surf-diensten-en-tarieven-2022_versie-aug-2021-v3.pdf). 

Voor HU Research Cloud (HPCC) staat daar:
1,05 credits per CPU-uur 
18 credits per GPU-uur 
700 HDD-opslag per TB per maand
1550 SSD-opslag per TB per maand
 
Credit koop je in bundels. Hoe groter de bundel hoe goedkoper de prijs van de credit:

| Aantal credits      | Tarief per 1.000 credits |
| ----------- | ----------- |
| 0-80.000             | 32,27 euro |
| 80.000-800.000       | 29,47 euro |
| 80.000-800.000       | 28,63 euro |
| 4.000.000-8.000.000  | 28,34 euro |

 
 
Als je een Research Cloud abonnement afneemt (22.000 euro per jaar) voor het samen ontwikkelen van Research Cloud dan betaal je per credit de lagere prijs van de hogere staffel dan de staffel waar je in valt op basis van het aantal gekochte credits. 

Er is ook een omrekenfactor van credit naar dollar om af te rekenen met Azure. Die omrekenfactor wordt per kwartaal bijgesteld om het valuta risico voor SURF te beperken.


## Beheer / support
Alvorens je zelf credits inkoopt voor het gebruik van HU Research Cloud kan je een adviesgesprek aanvragen bij team Digitale Onderzoeksomgeving via [ondersupport@hu.nl](mailto:onderzoeksupport@hu.nl). 
Je ontvangt van SURF een offerte en een Service Level Agreement. Indien wenselijk kan team Digitale Onderzoeksomgeving ondersteuning bieden bij het inrichten van de virtuele machines. Bespreek dit tijdens het adviesgesprek, ook om te kijken welke eventuele kosten dit met zich meebrengt. 
